<!DOCTYPE html>
<html lang="en">
<head>
    <meta charset="UTF-8">
    <link rel="stylesheet" href="https://unpkg.com/98.css"/>
    <title></title>
</head>
<body style="font-family: 'Pixelated MS Sans Serif', Arial, monospace;">
<blockquote>
    <p>Nam strzelać nie kazano. - Wstąpiłem na działo</p>
    <p>I spójrzałem na pole; dwieście armat grzmiało.</p>
    <p>Artyleryi ruskiej ciągną się szeregi,</p>
    <p>Prosto, długo, daleko, jako morza brzegi;</p>
    <p>I widziałem ich wodza: przybiegł, mieczem skinął</p>
    <p>I jak ptak jedno skrzydło wojska swego zwinął;</p>
    <p>Wylewa się spod skrzydła ściśniona piechota</p>
    <p>Długą czarną kolumną, jako lawa błota,</p>
    <p>Nasypana iskrami bagnetów. Jak sępy</p>
    <p>Czarne chorągwie na śmierć prowadzą zastępy.</p>
    <hr>
    <p>Przeciw nim sterczy biała, wąska, zaostrzona,</p>
    <p>Jak głaz bodzący morze, reduta Ordona.</p>
    <p>Sześć tylko miała armat; wciąż dymią i świecą;</p>
    <p>I nie tyle prędkich słów gniewne usta miecą,</p>
    <p>Nie tyle przejdzie uczuć przez duszę w rozpaczy,</p>
    <p>Ile z tych dział leciało bomb, kul i kartaczy.</p>
    <p>Patrz, tam granat w sam środek kolumny się nurza,</p>
    <p>Jak w fale bryła lawy, pułk dymem zachmurza;</p>
    <p>Pęka śród dymu granat, szyk pod niebo leci</p>
    <p>I ogromna łysina śród kolumny świeci.</p>
    <hr>
    <p>Tam kula, lecąc, z dala grozi, szumi, wyje.</p>
    <p>Ryczy jak byk przed bitwą, miota się, grunt ryje; -</p>
    <p>Już dopadła; jak boa śród kolumn się zwija,</p>
    <p>Pali piersią, rwie zębem, oddechem zabija.</p>
    <p>Najstraszniejszej nie widać, lecz słychać po dźwięku,</p>
    <p>Po waleniu się trupów, po ranionych jęku:</p>
    <p>Gdy kolumnę od końca do końca przewierci,</p>
    <p>Jak gdyby środkiem wojska przeszedł anioł śmierci.</p>
    <hr>
    <p>Gdzież jest król, co na rzezie tłumy te wyprawia?</p>
    <p>Czy dzieli ich odwagę, czy pierś sam nadstawia?</p>
    <p>Nie, on siedzi o pięćset mil na swej stolicy,</p>
    <p>Król wielki, samowładnik świata połowicy;</p>
    <p>Zmarszczył brwi, - i tysiące kibitek wnet leci;</p>
    <p>Podpisał, - tysiąc matek opłakuje dzieci;</p>
    <p>Skinął, - padają knuty od Niemna do Chiwy.</p>
    <p>Mocarzu, jak Bóg silny, jak szatan złośliwy,</p>
    <p>Gdy Turków za Bałkanem twoje straszą spiże,</p>
    <p>Gdy poselstwo paryskie twoje stopy liże, -</p>
    <p>Warszawa jedna twojej mocy się urąga,</p>
    <p>Podnosi na cię rękę i koronę ściąga,</p>
    <p>Koronę Kazimierzów, Chrobrych z twojej głowy,</p>
    <p>Boś ją ukradł i skrwawił, synu Wasilowy!</p>
    <hr>
    <p>Car dziwi się - ze strachu. drzą Petersburczany,</p>
    <p>Car gniewa się - ze strachu mrą jego dworzany;</p>
    <p>Ale sypią się wojska, których Bóg i wiara</p>
    <p>Jest Car. - Car gniewny: umrzem, rozweselim Cara.</p>
    <p>Posłany wódz kaukaski z siłami pół-świata,</p>
    <p>Wierny, czynny i sprawny - jak knut w ręku kata.</p>
    <hr>
    <p>Ura! ura! Patrz, blisko reduty, już w rowy</p>
    <p>Walą się, na faszynę kładąc swe tułowy;</p>
    <p>Już czernią się na białych palisadach wałów.</p>
    <p>Jeszcze reduta w środku, jasna od wystrzałów,</p>
    <p>Czerwieni się nad czernią: jak w środek mrowiaka</p>
    <p>Wrzucony motyl błyska, - mrowie go naciska, -</p>
    <p>Zgasł - tak zgasła reduta. Czyż ostatnie działo</p>
    <p>Strącone z łoża w piasku paszczę zagrzebało?</p>
    <p>Czy zapał krwią ostatni bombardyjer zalał?</p>
    <p>Zgasnął ogień. - Już Moskal rogatki wywalał.</p>
    <hr>
    <p>Gdzież ręczna broń? - Ach, dzisiaj pracowała więcej</p>
    <p>Niż na wszystkich przeglądach za władzy książęcej;</p>
    <p>Zgadłem, dlaczego milczy, - bo nieraz widziałem</p>
    <p>Garstkę naszych walczącą z Moskali nawałem.</p>
    <p>Gdy godzinę wołano dwa słowa: pal, nabij;</p>
    <p>Gdy oddechy dym tłumi, trud ramiona słabi;</p>
    <p>A wciąż grzmi rozkaz wodzów, wre żołnierza czynność;</p>
    <p>Na koniec bez rozkazu pełnią swą powinność,</p>
    <p>Na koniec bez rozwagi, bez czucia, pamięci,</p>
    <p>Żołnierz jako młyn palny nabija - grzmi - kręci</p>
    <p>Broń od oka do nogi, od nogi na oko:</p>
    <p>Aż ręka w ładownicy długo i głęboko</p>
    <p>Szukała, nie znalazła - i żołnierz pobladnął,</p>
    <p>Nie znalazłszy ładunku, już bronią nie władnął;</p>
    <p>I uczuł, że go pali strzelba rozogniona;</p>
    <p>Upuścił ją i upadł; - nim dobiją, skona.</p>
    <p>Takem myślił, - a w szaniec nieprzyjaciół kupa</p>
    <p>Już łazła, jak robactwo na świeżego trupa.</p>
    <hr>
    <p>Pociemniało mi w oczach - a gdym łzy ocierał,</p>
    <p>Słyszałem, że coś do mnie mówił mój Jenerał.</p>
    <p>On przez lunetę wspartą na moim ramieniu</p>
    <p>Długo na szturm i szaniec poglądał w milczeniu.</p>
    <p>Na koniec rzekł; "Stracona". - Spod lunety jego</p>
    <p>Wymknęło się łez kilka, - rzekł do mnie: "Kolego,</p>
    <p>Wzrok młody od szkieł lepszy; patrzaj, tam na wale,</p>
    <p>Znasz Ordona, czy widzisz, gdzie jest?" - "Jenerale,</p>
    <p>Czy go znam? - Tam stał zawsze, to działo kierował.</p>
    <p>Nie widzę - znajdę - dojrzę! - śród dymu się schował:</p>
    <p>Lecz śród najgęstszych kłębów dymu ileż razy</p>
    <p>Widziałem rękę jego, dającą rozkazy. -</p>
    <p>Widzę go znowu, - widzę rękę - błyskawicę,</p>
    <p>Wywija, grozi wrogom, trzyma palną świécę,</p>
    <p>Biorą go - zginął - o nie, - skoczył w dół, - do lochów"!</p>
    <p>"Dobrze - rzecze Jenerał - nie odda im prochów".</p>
    <hr>
    <p>Tu blask - dym - chwila cicho - i huk jak stu gromów.</p>

    <p>Zaćmiło się powietrze od ziemi wylomów,</p>
    <p>Harmaty podskoczyły i jak wystrzelone</p>
    <p>Toczyły się na kołach - lonty zapalone</p>
    <p>Nie trafiły do swoich panew. I dym wionął</p>
    <p>Prosto ku nam; i w gęstej chmurze nas ochłonął.</p>
    <p>I nie było nic widać prócz granatów blasku,</p>
    <p>I powoli dym rzedniał, opadał deszcz piasku.</p>
    <p>Spojrzałem na redutę; - wały, palisady,</p>
    <p>Działa i naszych garstka, i wrogów gromady;</p>
    <p>Wszystko jako sen znikło. - Tylko czarna bryła</p>
    <p>Ziemi niekształtnej leży - rozjemcza mogiła.</p>
    <p>Tam i ci, co bronili, -i ci, co się wdarli,</p>
    <p>Pierwszy raz pokój szczery i wieczny zawarli.</p>
    <p>Choćby cesarz Moskalom kazał wstać, już dusza</p>
    <p>Moskiewska. tam raz pierwszy, cesarza nie słusza.</p>
    <p>Tam zagrzebane tylu set ciała, imiona:</p>
    <p>Dusze gdzie? nie wiem; lecz wiem, gdzie dusza Ordona.</p>
    <p>On będzie Patron szańców! - Bo dzieło zniszczenia</p>
    <p>W dobrej sprawie jest święte, Jak dzieło tworzenia;</p>
    <p>Bóg wyrzekł słowo <strong>stań się</strong>, Bóg i <strong>zgiń</strong>
        wyrzecze.</p>
    <p>Kiedy od ludzi wiara i wolność uciecze,</p>
    <p>Kiedy ziemię despotyzm i duma szalona</p>
    <p>Obleją, jak Moskale redutę Ordona -</p>
    <p>Karząc plemię zwyciężców zbrodniami zatrute,</p>
    <p>Bóg wysadzi tę ziemię, jak on swą redutę.</p>
    <hr>
</blockquote>
</body>